-10-

Esset enim id mendacium, ut vicina tantum et finitima exempla proferam,
prorsus consimile ei, quod struxerunt in vita Persii de sat. eius I, 121 : „auriculas
quis non habet (Mida rex habet)“, neque ab illis nugis dissonum esset, quibus
Cn. Naevio poetae multa et molesta cum Metellis negotia fuisse excogitaverunt
adeo versiculos duos fabricati. J uvenalem vero in crudeli et superba quae tum
exerceretur dominatione haud impune tantam in satiris libertatem fortitudinemque
praestitisse proclivis erat suspicio. Nam etiam illi quanta tum temporum
tristitia fuisset didicerant et multa inde ab Augusto, qui primus specie legis
Corneliae laesae maiestatis „cognitionem de famosis libellis tractavit commotus
Cassii Severi libidine“ (Tac. Ann. I, 72 cf. IV, 21) memoria tenebant expulsorum
hominum literatorum exempla. Quid P quod pariter ac nos tales locos cognitos
habebant, qualis est Suetonii Dom. cap. 8: „scripta famosa vulgoque edita,
quibus primores viri ac feminae notabantur, abolevit (sc. Domitianus) non sine
auctorum ignominia.“ Itaque facillime eorum aliquis perduci potuit, ut omni
scrupulo omisso lepidam illam libertatis et audaciae poenam ex ingenio suo
comminisceretur. Atque etiam illud factum esse potest, ut de poeta nescio quo
satirico ex urbe ab imperatore summoto vagus rumor ad illius temporis homines
perveniret, quem perverse illi Juvenalem intellegerent. Velut F. V. Fritzsche
de scriptoribus satiricis spec. IV (in ind. lectt. Acad. Rostock.) pag. 4 adnotat:
„vereor ne in eorum numero, qui poenas dederunt, Turnus fuerit.“ Id alii
viderint3 sed quod Turno aliive poetae satirico acciderat, id incerta fama
Juvenali accidisse putari potuit. Verum talibus coniecturis neglectis quam viam
iniimus ea insistamus, si forte ex satiris qualicunque modo narratiuncula illa
derivari possit. Juvenalis sat. I, 150 hominem aliquem sibi obicientem fingit:
„unde Ingenium par materiae? unde illa priorum Scribendi quodcunque animo
flagrante liberet Simplicitas?“ Ad quod ille: „quid refert, dictis ignoscat Mucius
annon ‘?“ Tum alter: quid vero, inquit, si quando potentem quemquam ipsius
principis gratia fruentem carpseris? Tum J uvenalis, quamquam primo et illorum
simultatem neglecturum sese simulat, tamen gravissimis alterius caussis, quibus
divites potentesque castigare vetaretur, cognitis in fine satirae pn'us suum
consilium eum in modum mutat, ut dicat: „experiar quid concedatur in illos,
Quorum Flaminia tegitur cinis atque Latina.“ Haec cum sciolus ille grammaticus
qui vitam composuit legisset, cognoscere cupivit, quomodo experientia ista Juvenali
evenisset. Jam cum ex sat. XV in Aegypto eum aliquando fuisse intellexisset,
illuc exulatum eum ivisse exploratum habuit et eam quidem ob caussam, quod
exspectatione minus in mortuos ei concessum fuisset. Pro certo igitur statuit hoc
illove Juvenalis satirarum loco potentem aliquem et eum potentissimum omnium,
imperatorem ipsum, offensum esse. Qui quisnam fuisset nondum curavit3 unum
illud quaesivit, ubi talis in satiris locus exstaret, quo imperator offendi potuisset.
Ac profecto tanta cum probabilitate nullum invenire potuit, quanta versiculos illos,

