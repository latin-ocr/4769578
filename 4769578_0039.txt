 

-31—

Sex satirae I—VI cum initio Traiani imperii editae sint, videant ei, qui laudes
in septima satira exstantes in Hadrianum conferunt, ne quid incredibile nos
credere iubeant. Excogitanda enim eis una saltem caussa erit, cur Juvenalis per,
totum Traiani imperium prorsus tacuerit, quod vereor ne umquam contingat.

J am pauca hoc loco disputanda mihi sunt de ea sententia, quam L. Fried-
laenderus nuper protulit in dissertatione, quae est „de J uvenalis temporibus“
(Regim. 1877). Is cum ex nova quadam Sat. XIII v. 17. interpretatione tandem
aliquando certum aliquid de Juvenalis aetate effecisse videatur *) 01 quod Juvenalis
ad mediam fere aetatem declamasse dicitur, id „ex vetere proboque fonte haustum
esse“ censeat, nullam poetae satiram ante annum 107 editam esse docet3 satirae
autem septimae maximam partem iam sub Traiano finitae primo Hadriani domi-
nationis anno prooemium 1—35 praetextum esse contendit (cf. eiusd. auct. Sitten-
geschichte Roms ΠΙ, pag. 411). In Hadrianum igitur et Friedlaenderus laudes
illas refert, tamen eum exilii auctorem esse negat. Ac de exilio vir 1110 doctus
non habere videtur quod liqueat. Cum enim „exilii locum ac tempus incertum
esse“ concedat et in universum tantum assentitur Borghesi, qui in adnott. ad Juv.
(Oeuvres completes V, 513—516) Juvenalem a Crispino, sub Domitiano in prae-
fectura praetoris Cornelii Fusci collega, (intra annos 92—101) Roma expulsum
esse exposuit, tamen caussam exilii in versibus sat. VII, 90 sqq. quaerendam
esse iudicat („dubitare vetat consensus testium“!) Id nescio quomodo percipiam.
Versus illi in satira VH leguntur, quae a. 117, ut opinor, scripta est. An
J uvenalis cum prooemium praeponebat etiam priscos illos versus ei infersit?
Dictum id apud Friedlaenderum non inveni, sed ea fortasse est eius opinio. At
vereor ut quisquam crediderit, eos versus, propter quos olim ex urbe summotus
esset, annis fere 20 post in novam satiram receptos esse. Qua re commotus
quid spectans 008 inseruerit, scire pervelim. ·At caussa inserendi omnino nulla
exstat, nisi forte poeta se ipsum, cum propter illos versus olim ex urbe summotus
esset, priorum temporum iniquitatem experientia didicisse dicturus fuit. Sed
cum nihil eiusmodi dicat, versus illos numquam antea relegationis ansam dedisse
manifestum est. Ribbeckii longa refutatione opus non est. Is aliam rationem
enucleavit, qua ab Hadriano esse exilii poenam irrogatam comprobare studeat.

 

 

¹⁸¹) Friedlaenderus quae vss. 15 et 16 leguntur: „stupet haec qui iam post terga reliquit
Sexaginta annos Fonteio consule natus“ non de Calvino, ut omnes adhuc interpretatores statu-
erunt, sed de poeta ipso intellegenda esse dicet. „De se, inquit, loquitur Juvenalis, se stupere
dicit, quod amicus casum tam aegre ferat — . . Se igitur poeta Fonteio consule natum esse
verbis disertis dicit, i. e. 67 p. Chr.“ Eam explicationem falsam ego esse iudico, eui ex mea
sententia imprimis obstat pluralis „haec“ i. e. eiusmodi res, ut ad fraudes, mala, „fortunae acervum“

1111011ὶῖ antea commemorat, poeta respiciat. Si id, quod vult Friedl. dicere voluisset, hoc non haec
scri re debuit.

