qui sunt sat. VH 89. 9οε „quod non dant proceres dabit histrio, tu Camerinos
Et Baream tu nobilium magna atria curas? Praefectos Pelopea facit Philomela
tribun08.“ Nam observandum est in satira VH et primum et ultimum poetam
abiecto quod sat. I proclamaverat consilio praesens tum tempus apertissime
significare. In primo enim carmine dilucidis verbis Caesar tum ipsum regnans
laudatur. Quocirca vitae auctor sic forsitan ratiocinatus sit. Necesse erat Caesarem
perspicere hac in satira Juvenalem de se suoque tempore loqui, ut et versus illos
in suum tempus dictos esse non posset non opinari. J uvenalis vero non ea fuit
opinio, utpote qui in exordio satirae Caesarem illum (Traianum videtur intellexisse)
summis laudibus dignum fecerit. Immo ne in hac quidem satira alege proposita,
ut in mortuos inveheretur, defecit et Domitiani tempora carpit. At vero Caesar,
cum in prima satira sua tempora notari vidisset, etiam versus illos de se accipiendos
esse arbitratus est. Ea fere grammatici fuit cogitatio. Quid? quod, cum ex
satira I. J uvenalem priorem satiras scribendi rationem mutasse collegeret,
fortasse non ementitum sed colloquium re vera habitum ibi referri ratus verisimile
esse duxit ante editas eas quas ipse legeret satiras alias fuisse scriptas, quas,
quia aequales homines iis castigarentur, ineditas reliquisset. Ergo pulcherrime se
coniecisse opinabatur, cum versus illos satirae VII de Statio et- Paride ex vetere
aliqua illius generis satira exscriptos esse statuisset.

Pari modo quod per honorem militiae ad praefecturam cohortis missus esse
fertur, id ex eo collegitur, quod J uvenalis in sat. XVI rerum militarium tam peritum
sese praestat, ut ipse militiae aliquo munere functus esse videatur. De verbis
quamquam octoyenare‘us infra videbimus. Nunc ex universo vitae tenore ea afferemus,
quibus, si nihil aliud, illud demonstrari possit, eam recentiorem potius quam vetustiorem
originem sapere. Maximam igitur offensionem praebet dubitatio illa, quae verbis
inest: libertini locupletis incertum filius an alumnus. Quae quomodo orta sit ex
ea quam ego feci explicatione valde elucet, sin ab ullo J uvenalis aequali vel aetatem
eius proxime attingente homine facta sit, minime eiusmodi caussis excusatur quales
Teuffellius Jahn. Jahrb. f. Philol. u. Pad. Jahrg. 15, Bd. 43, pag. 105. 106 protulit.
Quid enim? „Rhetorum scholis egressum J uvenalem haud absurde paucorum versuum
satiram in Paridem pantomimum poetamque semestribus *militiolis emicantem
[tumentem] composuisse, satirarum genus deinde de indust-ria excoluisse et tamen
bene diu ne modico quidem auditorio quidquam committere ausum mox tanto successu
auditum esse, ut . . .“ haec singula vitae auctor certo scire potuit, utrum libertinus
pater an altor fuisset, scire non potuit? Quid multa? quod qui ,vitam scripsit,
in prima ea aliquid nescit idemque studiorum Juvenalis accuratissimam prodit
scientiam, ea re magnopere commoveor. Porro cur ne unum quidem nomen
affertur nisi Paridis et Aegypti? quorum utrumque ex ipsis satiris facillime sumi
potuerunt3 at neque imperator a quo J uvenalis pulsus sit nominatur neque quis
ille fuerit narratur „tunc in deliciis aulae habitus“. Praeterea extrema Aegypti

2*

