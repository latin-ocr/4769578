-6>-

satiris, sed ne de scribendis quidem cogitav‘itJ) Nominatur autem J uvenalis
primum apud Ammianum Marcellinum (c. 390 p. Chr.) et Cl. Rutilium Namatianum
- (c.- 4⁵16 p. Chr.); versus ex satiris eius citati primum in Servii commentario
Vergiliano occurrunt. Ac ne quis miretur, quod ,Iuvenalis non statim nomen et
celebritatem adeptus est. Nam qua divulgandorum librorum ratione tum uti
consueverant, eam mehercle J uvenalis repudiavit. Quae ratio qualis fuerit et
quanti a poeta aestimata, ex satira prima apparet. Irridet ibi J uvenalis poetas
in porticibus Frontonianis recitantes. Et hoc observandum est. Quodcunque
tum novi composuerat auctor, si in communem hominum notitiam efferri volebat,
necesse erat id celeberrimis frequentissimisque locis recitaret. Quam consuetudinem
quoniam respuit JuV., satirae eius nisi sensim et pededentim increbrescere non
potuerunt. Etsi vero satirae ab amicis et iis, qui idem quod ille sentiebant,
divulgatae non ita tarde legi coeptae sint, tamen unum est, quo nihil dici potest
certius, non continuo tractatas eas esse a grammaticis. Id ut comprobetur paucis
verbis opus erit.

Ab Hadriano scimus scholas institutas esse publicas, illam imprimiS, quod
Athenaeum appellabatur. Quibus scholis qui commodis praemiisque ab Hadriano
propositis praeerant, ad unum omnes Frontonem, grammaticum illum insulsum
morosum minutum, nimis studiose sectabantur. Itaque cum vetusta tantum et
obsoleta mirarentur, recentissimum quidque fastidiose spernebant. Unde factum
est, ut uno maxime delectarentur Catone et, si quemquam ex recentioribuS, solum
Sallustium aut Lucretium quem legerent et interpretarentur dignum haberent,
ut qui ipsi remota et recondita acriter appeterent. At Juvenalem omiserunt.
Si igitur, ut necesse est, statuerimus, saec. Π et III Juvenalis satiras a gramma-
ticis neglectas inter eos tantummodo, qui legendi voluptate tenerentur, notas
fuisse, nunc patescunt quaedam, quae facillime ac rite expediri possint. Primum
enim, quae antiquissima omnium scholia exstant, ea illo tempore orta esse pu-
taverim. Nam ipsorum scholiorum antiquorum nou eam esse conditionem, ut ex
unius hominis docti ingenio vel uno omnia tempore oriri potuerint, si quis vel
obiter inspexerit, pro explorato habebit. **) Quam ob rem sic velim statuas,
H aut III saec. hominem aliquem legendi potissimum studiosum, non eum, qui

⁸¹) Fortasse Turnum Quinctilianus intellexit, quem illustrem poetam fuisse Cl. Rut. Nama-
tianus testatur I, 603, fortasse omnes illos, qui schol. sat. Ι, 20 apud Vallam (in codd. P. et S.
scholion illud deest) nominantur. Legimus ibi: „vel, ut Probus exponit, Turnum dicit, Scaevi
Remoris tragici poetae, fratrem. Turnus hic libertini generis ad honores provectus est potens in
aula Vespasianorum 'riti et Domitiani, vel Lenium dicit, quia [qui] et ipse satyras scripsit, vel
Silium et ipsum sui temporis satyricum, qui omneS, ut Probus refert, ex Aurunca fuerunt.“ De
Petronio quoque Arbitro cogitare liceret, si, quando vixisset, pro certo habere possemus.

**) ef. Ernest. Matthias: de scholiis Juvenalianis. Hal. 1875, qui tamen iu eo erravit, quod
iam secundo p. Chr. saeculo „veterum grammaticorum in J nv. commentarios“ exstitisse dicit (pag. 7).

