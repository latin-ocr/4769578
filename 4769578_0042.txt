 

*34*

hoc minoris momenti esse concedo. Graviores autem sunt vv. 44—48: „horrida
sane AegyptuS, sed luxuria, quantum ipse notavi, Barbara famoso non cedit turba
Canopo.“ Obiter videlicet hos versus inspicienti nihil ex eis conficiendum esse
videbitur, nisi ut J uvenalis Aegyptum aliquando perlustrans barbarorum luxuriam
Canopo non cedentem animadverterit. Sed observemus vocem „turbae“, quae
· (cf. v, 61: „rixantis turbae“, v, 81: „victrix turba“) de utraque gente infesta
usurpatur. Ergo poeta et luxuriam et crudelitatem Ombitamm ipse adspexisse
videtur, quod probabilius etiam fit, si quam accurate singulas res narraverit,
consideres et talium enuntiationum rationem habeas, qualis est V. 56: „adspi-
ceres“ . ., qua forma dubito num uti potuerit qui non ipse res illas adspexerat.
Atqui consulem Junium v. 27 alium esse negant, nisi Q. Junium Rusticum,
Hadriani ΠΙ consulis (p. Chr. 119) collegam. Quod si ita est, sumendum nobis
est, Juvenalem iam ad summam senectutem provectum animi caussa peregrinatum
esse, quo nihil absurdius, Neque aliter res se habet, si cum J ahnio, Hermanno,
Ribbeckio lectionem probas nonnullorum codicum, in eis Pithoeam‘, qui formam
exhibent „Junco“. Nam Juncus ille consul suffectus fuisse fertur a. 127. Sin
vero magis alicui placuerit de J unio Appio (vel Oppio) Sabino cogitare, eum
Francke l. l. pag. 12 argute disputando monet, Junii nomen ei per errorem
inditum esse. Atque cui Francke non persuaserit, eum fasti (cf. Dollen. l. l.
pag. 250) Junium illum, quem vocant, una cum Domitiano X consule a. 84
consulatu functum esse monebunt, i. e. eo tempore, quo Juvenalem verisimile est
consilio vix inito satiras scribendi declamatorum etiamtum scholas frequentasse.
Itaque carmen, si ille in eo J unius significatur, satira certe J uvenalis non est.
Enimvero non est satira. Iam sin minus satira, at declamatio Juvenalis esse
potest. Quid ais P Declamationem J uvenalis publicavit? Minime. An post mortem
eius alius in publicum eam emisit? Cur idem non alias declamationes, velut
consilium, quod dedit Sullae (sat. I, 15) edendas curavit? En protinus fraudis
suspicio adest. Fuerunt sane, qui satiram XV ex iuvenili aetate Juvenalis esse
existimarent, ut auctor (Bauer) eius libelli, qui inscribitur: Kritische Bemerkungen
iiber einige Nachrichten aus dem Leben Juvenals pag. 49 sqq. et Diintzerus
1. 1. pag. 278; sed has dubitationes tollere ausi non sunt.

His de caussis etiam peregrinationem „animi caussa καὶ τῆς ἱστορίας χάριν“
susceptam negandam esse puto. Sed etiam illud monendum est. Peregrinationes
Aegyptiae sub Hadriani imperio vehementer demum vigere coeperunt, praecipue
ex quo imperator ille, cuius insigne Aegypti studium erat*), cum Sabina uxore

*) Propter ipsum illud Aegypti studium vix credi 'potest Hadrianus puniendos homines
illuc misisse, cf. Letronne, recherches sur l’Egypte pag. 247: „11 semblerait, qu’a cause de sa
predilection pour l'Egypte cet empereur aimait ὁ. y placer des gens, qu'il affectiomiait ou qui
avaient templi aupres de sa personne des places de confiance.“

 

