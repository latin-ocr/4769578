-8-

Exstincto caliginoso Frontonis lumine cum maior atque expeditior gramma-
ticorum studiorum campus pateret saec. IV maximeque V (ob oculos versentur
Ael. DonatuS, Helenius Acro, Servius) ad J uvenalem quoque operam transferre
coeperunt. Tum scholia puto eam quam in codd. P. et S. hodie praebent formam
nacta esse et ambitum. Adiciebantur enim ubi nihil vetustissimus ille interpres
adnotaverat recentes, aliae, si qua res non conveniebat, et rerum et verborum
explicationes Eam enim rationem invenisse mihi videor, qua diiudicari possit
crebritas varietasque eamm explicationum, quae eodem lemmate nunc in scholiis
exstant, sive colligatae inter se sunt particulis aut — aut, vel — vel, sive nudam
nuda excipit nota, sive diversissima, ut fit, permixta et confusa leguntur.
Praeterea de personis, de rebus et moribus priscis addebatur quidquid ex litera-
torum hominum, imprimis Suetonii, commentariis, ex actis diurnis, ex edictis
imperialibus, ex aliis fontibus hauriri poterat. Postremo cum in Suetonii libro
et Vita tum legeretur, fieri facile potuit, ut inde sumpta, si occasio tulisset, de
Juvenale ipso huc illuc quaedam iniungerentur. Postea vero quam de vita
Juvenalis certis scholiorum locis illa legebantur, usu venit, ut iis libris mss.
qui scholiis instructi essent, ipsa vita iam non apponeretur; at adiungi solebat
van‘ata interdum et interpolata iis, qui omissis scholiis nudum exhibebant textum.
Eiusmodi, ni fallor, ille liber fuit, quem Nicaeus pro arbitrio suo recensuit; licet
vita exornatus fuerit, scholiis non item. Saeculo autem IX Cornutus tale exemplum
a Nicaeo‘emendatum vel potius mendatum ineptissimis suis adnotationibus in-
struxit. En cur vita in iis tantum codd. inveniatur, qui si non omnibus scholiis
careant, scholia praebeant Cornutiana. Atqui duobus illis et textus et scholiorum
generibus ita evenit, ut sana textus recensio una cum veteribus scholiis — ut
Jahnii hoc monentis verbis utar — „incertum quo casu situ oppressa fere et
neglecta iaceret, altera per medium aevum una in hominum manibus versaretur
pari modo ac scholia, quae a Cornuto profecta essent.“ Unum illum codicem
quo Valla usus est ipsum quoque merae textus scholiorumque speciei affinem
verisimile est diutius in hominum manibus versatum et non ita sera aetate
amplificatum esse et auctum. Velut ei vita ex Suetonio deprompta adiuncta est;
itemque postea Pithoeano accidit. Enimvero caussa adscribendae vitae aderat.
Nam fecundissimus ille Suetonii liber, qua erat opportunitate, excerptus mature
admodum mutata et mutilata forma in rhetorum et grammaticorum commentariolos
per particulas diffluere coeperat. Quo factum est, ut pariter ac Probo, quem
Valla dicit, etiam Pithoeano codici a monacho nescio quo vita mox adnecteretur‚
sin minus ex Suetonio, at ex deteriore aliquo codice.

Deinceps demonstrandum est, quoniam breviter disputando vitam J uvenalis
aliter oriri potuisse negavi nisi ex ipsius Juvenalis satiris, ex iis oriri quomodo
potuerit. Atque primum quaeritur, qua ratione inventum sit illud: libertini

