-12—

pars accuratius non definitur, et locupletem si patrem seu altorem J uvenalis
fuisse scivit, cur eius nomen non attulit scriptor? -

Quodsi G. Hermannus in recensione Val. hanckfi libelli cui inscribitur:
Examen criticum D. Jun. J uv. vitae, Altonae 1820 in Leipz. Literaturzeit. 1822.
pag. 1811 hanc vitam excerptam esse censuit ex vita vetustissima ab ipso
Suetonio scripta, nunc autem deperdita, false id iudicatum esse apparet. Primum
quod vetustissimam vitam a Suetonio scriptam exstitisse putat, error est. Nam
Suetonium Juvenalis vitam scripsisse supra ego (v. pag. 1 et 2) gravissimis
laudatis auctoribus negavi. Sed faciamus hanc vitam, de qua agimus, ex
vetustiore etiam incerti auctoris vita expressam esse: est aliquid, quod ita
censere nos vetet. Qui enim vetustam eamque integram et plenam vitam ex-
cerpendam sibi sumpserit, eum verisimile sane est multa brevioribus verbis
contraxisse3 at quis crediderit eum nomina illa quae allata ibi sine dubio essent
omissurum aut ea de quibus dubium ibi esse non posset incerta redditurum fuisse
ac dubia? Immo vero eum euismodi hominum morem fuisse constat, 111 quae
incerta invenirent relicta ea pro certis potius venditarent quam ut facerent
contrarium. Atque ipsum hunc grammaticorum morem observare licet in ceteris
vitis. Nam huius vitae auctor satis habuit quod exilium et caussam eius in-
venisset; qui vero postea edendis satiris vitam Juvenalis addere volebant, ii eo
non contenti alius de alio imperatore cogitarunt, in diversas abierunt sententias
de supremis poetae aetatis annis, dissenserunt utrum ex exilio redisset necne,
quando mortuus esset, ubi satiras scripsisset, permulta denique eorum. -quae
, vetustissima vita praebet vel mutaverunt vel amplificaverunt. Id enim et ego
cum plerisque VV. DD. credo, reliquas vitas, quas praeter eam, qua de disputavi,
novimus, ex ipsa illa sin minus recta, at aliam per aliam manasse. Quam
sententiam ut comprobem, unum illud afferre lubet, quod verba ad mediam fere
aetatem declamavit plane eadem in omnibus vitis leguntur exceptis vitis IV et VII.
Quod autem 111 earum altera pro illis invenitur: declamavit haud mediocri fama
ut ipse scribit „et nos consilium dedimus Βαῖίαεα omissis verbis usque ad mediam
fere aetatem 01 quod in altera declamationum nulla omnino mentio fit, quoniam
id ut sciretur non magnopere interesse visum est: quem tandem id offendet, cum
quamvis sint in altera breviata in altera multiplicata verba, res tamen in utra-
que fere eaedem ac in reliquis inveniantur. Verum addo et illud etiam, quod
reliquas vitas compositas esse puto veterrima illa non iam oculis obiecta et
proposita, sed in notitiam saltem perlata et aliquando antea perlecta. Quo autem
melius qua ratione variae vitae ortae sint perspiciatur, vita quaedam recentissimae
aetatis inspiciatur velim, anno 1859 ab Ο. Ribbeckio in praef. edit. Juv. pag. XII
et excogitata et edita. Ea gravissimo, opinor, documento mihi est, cum dicam
grammaticorum arbitrio et temeritate principalem illam vitam 111 permultis haud
mediocriter transformari potuisse.

