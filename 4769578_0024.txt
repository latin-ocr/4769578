„16-

erraverit, cum nonnemo virorum doctorum et eorum quidem, quos modo laudavi,
comprobaverit, tum quaecunque usque adhuc a me disputata sunt ostendunt, ut
non* iam refutato eo opus sit. Atque ad summam manifestum iam et confessum
⁴ esse credo, vitam I pro communi omnium fonte habendam esse (v. pag. 5).
Quae quomodo orta sit cum quamlibet quaestionem versatus confirmaverim et
sanxerim , fore spero, ut nihil admodum auctoritatis neque ipsi vitae Pseudo-
suetonianae nec ceteris vitis ex ea ductis tribuendum esse concedatur. —

Quid igitur de exilio? Licetne diffidere? Enimvero licet. Quodcunque enim
de 'exilio narratur haud secus ac reliqua vita in coniecturis positum est. Atqui
⁴hoc unum maxime est tenendum, exilii nusquam nisi in vitis et quattuor scholiorum
locis mentionem fieri. At exstant apud Apollinarem Sidonium IX 272 pauci
versus, in quibus nullo nomine allato de „exule histrionis“ quodam sermo est,
quem esse Juvenalem inter VV. DD. constat. De eo loco necesse ¹est breviter

disputem. Legitur apud. Sidonium IX, 272:

Non qui tempore Caesaris secundi

Aeterno incoluit reatu,

Nec qui consimili deinde casu

Ad vulgi tenuem strepentis auram

Irati fuit histrionis exul.
De Juvenale eo loco Sidonium cogitasse haud satis certum est. Ego nonnihil me
offendi fateor, quod Juv. histrionis exul fuisse dicitur „ad vulgi tenuem strepentis
auram“. Plures eorum verborum explicationes cogitari possunt. Vis enim
praepositionis „ad“ diversissimo modo intellegi, participium „strepentis“ aut ad
„vulgi“ aut ad „histrionis“ referri potest; vox „auram“ cum idem quod „favor“ (cf.
aura popularis) significat, tum eo quo vocabulum „susurrus“ sensu explicatur. Sed
ut longum ita supervacaneum est omnes quae fingi possunt explicationes hic
enumerare, quarum alia alium efficit sensum. Attamen satis mihi eorum opinio
placet, qui J uvenalem hic designatum esse affirmant. Verba autem illa sic Germanice
transferenda esse censeo, welcher (auf hin) wegen (de praepositione „ad“ ita
usurpata v. Hand Tursell. I pag. 97) der armseligen Gunst des larmenden
Volkes . . . ut is quem fuisse ferant satirarum successus (cf. quae in vitis
sunt „tantoque successu auditus est“) hic significetur. Quid ergo? Synner-
bergio me assentire oportet, qui 1. l. pag. 44 hunc Apollinaris locum argumento
esse contendat, cur famam de relegato poeta antiquissimam dicere liceat? Minime.
Nam Apollinaris Sidonius mortuus est a. 484. p. Chr.; illo autem tempore cum
vitae “iamdiu exstarent tum fabula illa de J uvenalis exilio adeo sine dubio per-
vulgata erat, ut praesertim qui rhetoricas velut Apollinaris et doctas in scribendo
ampullas captaret cognitam eam habere posset.

Pergo ad scholia3 quorum ratio fere eadem est, quae illius Apollinaris loci.

Fac enim recorderis, quae supra a me disputata sunt de scholiis. Ipsa vetustissima

