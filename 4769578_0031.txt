„23—

illa Martialis epigrammata sprevit, id miror, quod ex hec fortuito verbo vitae VI. fir-
mum aliquod argumentum depromere voluit. Etenim ipsa ea vita, quae priorem satira-
rum editionem significare videtur, tamen a Traiano fert ,Iuvenalem urbe depulsum
quod testimonium Hermannus contempsit. Praeterea in vita V, quae quidem eadem fere
est ac vita VI, claris verbis exstat „quaedam carmina fecit.“ Vides, quam Hermannus

certam rationem in adhibendis vitis non secutus sit, cum pro arbitrio suo alia repudiet, .

alia arripiat. Rectius certe Weberus egit, cui tamen non minus inpugnandum est. Is
J ustum Lipsium auctorem laudans l. l. pag. 227 ita exponit, J uvenalem occulte satiras
composuisse compositasque non recitasse nisi coram amicissimo auditorio, sed amale-
volo aliquo homine proditum suspectum esse redditum, unde effectum esset, ut
Paride auctore a Domitiano urbe summoveretur. Ad eam opinionem quominus ego
accedam, impediunt imprimis eadem illa Martialis testimonia, quippe quaeextremis
Domitiani temporibus poetam Romae versatum esse demonstrent. Deinde verisimile
non est, ut eo tempore, quo declamationes, cum fere omnes principe ipso literas
detestante graviora studia abiecissent, florere iam desierant, ut in tanta igitur tempo-
rum acerbitate J uvenalis tam ancipitia poemata recitaret. Sin vero recitavit, sine
dubio malevolo nullo admisso eis solis communicavit, quibus liceret confidere. Deni-
que opinio vulgo recepta, qua ²Iuvenalis extra primam satiram quascunque satiras
primus liber contineat, eas sub Domitiani imperio conscripsisse creditur, mihi quidem
non satis probatur. Nam cum e vocabulo „facundi“, quod est apud Martialem, eum
ultimo Domitiani regno a Martiale pro declamatore etiamtum habitum esse cognos-
camus, cumque ex taedio pristinorum studiorum insulsorumque poetarum Augusto
mense recitantium, quod, posteaquam eo coepit „decurrere campo Per quem magnus
equos Auruncae flexit alumnus“ aperte confitetur, clarissime, opinor, appareat, eum
in promulgandis satiris minime declamatorum more usum esse: iure meo ea in re
coniecturae illi credere videor, quam scriptor vitae IV exprompsit, Juvenalem invehi
in cineres Domitiani. Ei sententiae quid tandem obstat? Quod in nonnullis primi
libri satiris (ut II, 29-33 aliasque, cf. Synnerberg pag. 59 sqq. et sat. ΙΙΙ, cf.
Synnerb. pag. 62 sqq.) res sub Domitiano gestae narrantur, ea in re nihil est, ut
iam Domitiano regnante scriptas eas sumamus. Illas enim res etiam Nerva im-
perante memoria tenebant homines. Neque refutatur ea sententia, quod in satiris
illis indicia nulla reperiuntur, quae Domitiani imperium excedere eas arguant. Quam-
quam id in satiras II et 111 tantum quadrat, quae plane eiusmodi indiciis carent,
non item quadrat in satiras IV, V, VI, quae plures posterioris temporis notas ex·
hibent. Cur non Nerva regnante ac recentissima iniquae tempestatis memoria scri·
berentur‘? Multo profecto probabilius est transacta demum crudelissimi imperatoris
aetate indignationem illam, quae antea nisi in intimo animi recessu aestuare non
potuisset, vehementissime efferbuisse et cuneta tum vitia inaudita libertate castigasse,
quam satiras illas splendidissimas carptim et occulte perfectas per multos annosa,

