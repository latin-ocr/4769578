-7—

· grammaticas, quales tum essent, artes profiteretur ac susciperet, tacito quasi
studio J uvenalis satiras obiter et passim adnotandas sibi sumpsisse. Qui tamen
hoc munere ut unus de indoctis atque rudibus functus forsitan id unum egerit,
ut inusitatas et obscuras voces vocibus significaret usitatioribus et, prout intellegeret,
res abstrusas atque reconditas explanaret ac detegeret, Deinde cum concessum
erit, ‚Iuvenalis satiras , posteaquam editae essent, non confestim in famam ac
’ gratiam hominum pervenisse, illud etiam intellegemus, quam facile ab ignoto aliquo
eius amatore, qui ut ipse J uvenalis stoicorum sectam coleret idemque molestissimus
ineptissimusque esset monitor, genuinis poetae satiris inficetum aliquod carmen,
quale est satira XV, adici potuerit. Euismodi autem exemplum, quod sat. XV
exornatum erat, postea in omnium usum pervenit ac notitiam. ¹

Jam vero praeter illos grammaticOS, qui fatuitate et levitate Frontonis
laetabantur, inveniebantur alii, qui in diverso grammaticorum studiorum genere,
quae erat perscrutatio historiae literariae, versarentur. Ex quibus unus, postea-
quam Romani ,Iuvenalis satiras magis magisque adamare coeperant — nam postera
aetate vulgo probatas eas fuisse testis est Amm. Marcellinus XXVIII, 4, 14:
„quidam detestantes ut venena doctn'nas J uvenalem et Marium Maximum (de
quo v. schol. sat. IV, 53) curatiore studio legunt nulla volumina praeter haec
in profundo otio contrectantes“ —— curiosus factus est, quidnam esset de vita
illius poetae traditum. Sed quid potuit invenire? In Suetonii libro, qui unus
in enarrandis illustrium virorum vitis versabatur, in eo nihil de Juvenale ex-
stabat. Nam et illud quidem puto, Suetonium, quae est eius natura, poesim haud
in magno pretio posuisse3 quare postremo monumenti sui loco nescio an pauciora
ctiam, quam putetur, de claris poetis scripserit. Hoc vero manifestum est, eum
non modo nihil de Juvenale scripsisse, sed universam illam operis eius partem
omnium maxime mancam et imperfectam fuisse. Et quid magis verisimile, quam
eiusmodi opuS, quale a Suetonio institutum esset, cum certo fine careret, neque
ab uno auctore absolutum esse et alios postea, ut complerent, incitavisse? Itaque
grammaticus nescio quis suum esse arbitratus est, ut Juvenalis quoque vitam
subiceret. Sed cum de eo nihil iam comperisset — unde comperiret? — nihil
fuit reliquum quam ut mente usus et sensu eorum, qui *artem tum colerent
historicam et ii non tam veri investigatores quam captatores narratiunculamm
esse solerent, et criticum quem novimus grammaticorum morem secutus ipse
vitam excogitaret excogitatamque Suetoniano libro agglutinaret. Haec est vitae
illius origo, quam signo I Jahnii aliorumque more notavi, qua ceterarum nullam
aut vetustiorem aut maioris auctoritatis esse interim velim mihi concedatur.
Non remotioris eam aetatis quam HI vel IV esse saeculi ideo ego crediderim,
quia haud scio an ipsae J uvenalis satirae non prius eas hominum approbationes
et laudes consecutae sint, quibus aliquis ut vitam componeret adduceretur.

