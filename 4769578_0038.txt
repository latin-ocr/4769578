 

-30-

satirarum suarum editione praefa1i. Ecce nodus! Eiusmodi satim-um
prooemium scribere sub Traiano poeta non potuit, si aliae iam sub
Nerva aut adeo sub Domitiano satirae eius exierant. Quid? pristinae satirae
unde notitiam fecit Traianus? Et quid alteri quaestioni respondebis? Quid est
quod Juvenalis in satiram septimam priscos versus inseruerit? „In medio“,
inquit Synnerbergius pag. 80, „si quid iudico, relinquendum est, quo consilio
ductus Juvenalis versus illos in Paridem conscriptos posteriore tempore in sep-
timam satiram inseruerit“. In medio relinquendum? Immo si caussa revo-
candae brevis illius satirae indagari nequit, universus ille grammaticorum ioculus
reiciendus atque explodendas est. Extremum est, ut ad Martialem testem recur—
ram. Is sub Domitiano, is sub Traiano Juvenalem Romae fuisse testatur.
Nam duodecimus eius epigrammatum liber Traiano regnante post a. 102, quo
anno triumphus Dacicus celebratus est, exiit. Eius autem libri epigramma
18 Romam Juvenali scriptum est. Ergo J uvenalis, cum post editam satiram VH
Roma non abesset, a Traiano relegatus non est.

His disputatis finitam esse puto de Traiano disquisitionem. Ac quoniam
nec Domitiano nec Traiano exilium imputandum esse intelleximus, iamiam paucis
verbis opus est, ut eos refellam, quibus Hadrianum pro exilii auctore habere
placuit. Vitarum quidem testimoniis caremus, sed earum silentium nullius est
momenti. Itaque recentiores non, si neglectis vitis de Hadriano cogitarunt, idcirco
vituperandi sunt. Imprimis Heimichius Π, 21 et Ο. Ribbeckius in praef. ed.
pag. ΧΠ (cf. der echte und unechte Juvenal pag. 69) relegationem ad Hadrianum
detulerunt. Sed Heinrichio impugnatum iam est a C. F. Hermanno 1. l. pag. 19,
a quo caussas ad persuadendum nobis maxime idoneas sagacissime inventas esse
patet. Universae eas attulit Teuffelius 1. l. pag. 112 sqq. Quare ego ita earum
delectum adhibebo, ut nonnullas tantum easque gravissimas hic afferam. Ac
primum de histrione sub Hadriano potenti nihil constat3 quem enim secum semper
habere solebat Hadrianus et vita defunctum muliebriter flevit summisque coluit
honoribus, Antinous pantomimus non fuit, sed adolescens venustissima corporis
forma insignis, „nimia Hadriani voluptas“ (Spart. vit. Hadr. cap. 14l3 quem
tamen nunquam ut Nero et Domitianus histriones suos et ut ipse Hadrianus
Attianum vel 'ratianum (Dio Cass. LXIX, l), hominem quemdam ex equestri
ordine, qui quondam tutor eius fuerat, (Spart. vit. cap. 4 cf. cap. 9) imperii
consortem fecit. Deinde nimium temporis inter versus illos fatales primum factos
et septimae satirae insertos interest, neque caussa ulla inserendi cogitari potest,
tum libri quarti satirae, quas sub Hadriano scriptas esse certum est, tam diversum
sapiunt furorem satiricum, ut septimam satiram maiore temporis intervallo ab eis
abesse appareat. Omnes hae caussae plus momenti habent, quam ut quisquam
refragari eis possit, neque plura eis addantur necesse est. Unum autem hoc moneo.

