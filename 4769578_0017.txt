—9-

locupletis incertum filius an alumnus. Libertinorum ordinis J uvenalem fuisse
collegitur ex sat. I, 99: „agnitus accipies, iubet a praecone vocari Ipsos 'Pro-
iugenas3 nam vexant limen et ipsi Nobiscum.“ His verbis cum Troiugenis
Juvenalis semet ipse opponat, vitae auctor libertinum eum fuisse statuitl Sed
utrum patre an altore libertino usus esset, propterea in dubio reliquit, quod ex
aliis satirarum locis intellexerat minime eum libertis libertinoque ordini favere.
Nam et ipse quoque sine dubio viderat omnia ea, quae sat. III 58 sqq. de
Graecis nefariis disputentur, ad libertinos Graecos pertinere. Praeterea autem
ante oculos ei versabantur loci fortasse hi: sat. H, 58: „notum est, cur solo
tabulas compleverit hister Liberto;“ sat. V, 28: „inter vos quotiens libertorumque
cohortem Pugna;“ sat. Vn, 43: „scit dare libertos extrema in parte sedentis
Ordinis ,“ quibus locis omnibus haud honorificam libertinorum ment-ionem fieri
intellexit. Ea igitur ratiocinatione dubius factuS, num poeta tanto quanto filius
necessitudinis vinculo cum libertino aliquo coniunctus fuisset, verba scripsit:
incertum filius an alumnus, Quod autem locupletis libertini filium aut alumnum
eum fuisse dicitur, id, ut recte iam Diintzerus invenit, cum omnibus iis quae
sat. XI de se dicit poeta, tum maxime versu nititur eiusdem satirae XI, 65:
„De Tiburtino veniet pinguissimus agro Haedulus.“ Quae ibi commemoratur
poetae villa Tiburtina, eam a libertino sive patre sive altore per heredium ad
J uvenalem pervenisse vitae scriptor persuasum habuit.

Ad mediam fere aetatem declamavit. Haec ex sola prima satira collecta sunt,
quippe quae aperte declararet poetam admodum diu declamatorum scholas frequen-
tasse. Ceterum Teuffelio Jahrb. fiir Philol. u. Pad. Bd. 43 pag. 107 assentiendum
est, qui „mediam aetatem“ non idem esse vult ac „mediam vitam“.

Animi maqis caussa, quam quod scholae se aut foro praepararet. Ea auctor
posuit, quia nullis satirarum locis J uvenalis se rhetorem fuisse ostendit et rhe-
ton'bus aliisque eius generis hominibus satira praecipue VII vehementer illudit.
Sed ieiuna est quaestio de eorum verborum origine, quae amplificationis tantum
et ornamenti caussa perfacile addi potuerint3 quam missam faciamus. Difficile
autem videtur iudicare, unde exilium eiusque caussam grammaticus excogitaverit.
Atque ego non eum me fingam, qui demum veram et solidam narratiunculae
originem invenerim. Id enim ag0, ut labefactata vitae aucton'tate omnique
defendendae eius occasione praecisa omnia quae ibi narrantur ea esse demonstrem,
quae qualibuscunque coniecturis excogitari potuerint. Sed plane velle eandem
coniectandi rationem invenire, qua homo in confingenda illa fabula usus sit,
haec esset arrogantia. Cogitatio enim quis nescit quam artificiosa saepe, quam
mira et vere infinita fuerit in illis, qui, dummodo miracula et res singulares
capta-rent, veri neglegentissimi esse solerent? Quare non, si quis exilium fallaciter
a grammaticis commentum esse putaverit, idcirco temeritas ei exprobranda est.

2

